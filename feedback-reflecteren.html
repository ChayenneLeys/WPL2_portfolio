<!DOCTYPE html>
<html lang="en">
<head>
    <meta charset="UTF-8">
    <title>Chayenne Leys | Feedback en reflecteren</title>
    <link rel="stylesheet" href="style.css">
    <meta name="viewport" content="width=device-width, initial-scale=1"/>
    <link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Heebo:wght@100;300;400;700;900&family=Kanit:wght@900&display=swap"
          rel="stylesheet">
</head>
<body>
<div class="terugknop">
    <a class="terug" href="index.html#mijn-schoolprojecten">Terug</a>
</div>
<div class="omhoogknop">
    <a href="#"><i class="fa-solid fa-circle-up"></i></a>
</div>
<main id="feedback-reflecteren">
    <h4>Zelfreflectie</h4>
    <section>
    <h3>STARR-methode</h3>
    <h5>Situatie</h5>
    <p>De eerste schooldag. Voor de meeste mensen een spannende ervaring en voor mij was dat niet
        minder. Ik was nog nooit op campus Elfde Linie geweest en wist dus ook niet waar ik kon parkeren.
        Ik had op voorhand al wat online opgezocht maar vond nergens een eenduidig antwoord.</p>
    <h5>Taak</h5>
    <p>Nadat ik ’s ochtends vroeg de dagelijkse drukte al had getrotseerd zat ik daar dan in mijn auto, op
        de Elfde Liniestraat. Ik had maar 1 doel voor ogen: mijn auto parkeren en op tijd in de les zitten. Ik
        wasgoed op tijd vertrokken want ik kende de drukte in Hasselt niet en wist ook niet hoe ver ik nog
        moest wandelen van de parkeerplaats naar het lokaal. Daar kwam ook nog eens bij kijken dat ik
        eigenlijk niet wist waar het lokaal juist was. Ik had al rond gehoord bij een werknemer en een
        medestudent van de PXL maar ook zij wisten het niet helemaal zijn.</p>
    <h5>Actie</h5>
    <p>Maar goed. Terug naar probleem één. Waar kan ik mijn auto kwijt? Zoals ik al zei had ik op voorhand
        online al wat opgezocht. Op een plannetje dat ik online had gevonden stond er naast gebouw A en
        achter gebouw E heel wat parkeerzone voor studenten aangeduid Ik had dus verwacht dat ik hier wel
        parking zou vinden. Niets was minder waar. Mijn hoop op parking was al snel vervlogen toen ik zag
        dat er overal slagbomen stonden. OH neen, wat moest ik nu doen?
    </p>
    <p>Op een andere website had ik gelezen dat er dicht bij de campus een aantal openbare
        parkeerplaatsen waren. Dus ik begin rond te rijden. Parking op, parking af. Nergens plaats.</p>
    <h5>Resultaat</h5>
    <p>Ineens zie ik vlak voor mijn neus een man in zijn auto stappen. Yess! Geluk! Eindelijk een
        parkeerplaats gevonden en ik had nog 5 minuten over voordat mijn les begon. Dan komen we bij
        probleem twee van dag één. Waar is lokaal EG050a? Ik wandel blok G binnen en besluit rechtdoor te
        wandelen. Ik kijk goed rond en zie door de ramen van een ander lokaal ‘050’ op een deur staan. Door
        goed aandachtig rond te kijken had ik dus vrij snel dit lokaal gevonden. </p>
    <h5>Reflectie</h5>
    <p>Na deze, toch wel harde, zoektocht naar een parkeerplaats zat ik nog met 1 vraag: “Hoe zou ik het
        morgen doen?” Eens de les begon leerde ik dat er al een aantal studenten eerder op deze campus
        hadden gezeten. Wat is dan een betere oplossing dan aan hun te vragen waar zij hun auto zetten. Ze
        hebben me een aantal goeie tips gegeven en nu vind ik altijd vrij snel een plekje.
    </p>
    <p>Bij het zoeken naar parkeerplaats heb ik gewoon geluk gehad. Mijn opzoekwerk leverde niet veel op
        en het kon evengoed slechter afgelopen zijn. Ook de personen van de PXL die ik op voorhand had
        gecontacteerd waren niet echt een grote hulp aangezien zij de campus eigenlijk niet echt kennen.
        Het daarna vragen aan mijn klasgenoten was wel een goede zet. Nu heb ik ’s ochtends toch ongeveer
        een idee waar ik altijd mijn auto kwijt kan en heb ik meerdere back-up plannen in mijn hoofd. Nu hoef
        ik niet te stressen over parkeerplaats en kan ik 10 minuten extra uitslapen.
    </p>
    <p>In het vervolg kan ik beter op voorhand een mailtje sturen of even bellen naar de studentendienst of
        naar een algemeen secretariaat om zo een antwoord te bemachtigen. Of als ik mensen ken die de
        campus of het bedrijf kennen, kan ik het het aan hun vragen. Ik kan er in het vervolg ook beter voor
        zorgen dat ik mijn opties open houd en meer dan 1 back-up plan voorzien.
    </p>
    </section>
    <section>
        <h3>Reflectiemodel van Kolb</h3>
        <h5>Concrete ervaring</h5>
        <p>In een van de POP-sessies tijdens het vak Werkplekleren 1 ging het over personal branding. Ik heb
            het hier zelf nogal moeilijk mee aangezien ik een erg introvert persoon ben en me niet snel of
            expressief durf uitdrukken. Ik ben meestal ook vrij mainstream gekleed en val niet op tussen de
            menigte.
        </p>
        <p>Tijdens deze sessie had de lector het over hoe je kledingstijl of je gedrag kunnen bepalen in wat voor
            bedrijf je terecht komt. Omdat ik juist op het eerste zicht vrij timide over kom kreeg ik direct schrik
            dat ik in een grote multinational zal terecht komen waar niemand elkaar echt kent. Hoewel ik
            eigenlijk, als je mij een beetje beter leert kennen, een erg sociaal en humoristisch (al zeg ik het zelf)
            persoon ben. En dus ook graag in een kleiner bedrijf zou terecht komen waar collega’s ook na de
            uren niet bang zijn om nog tegen elkaar te praten.
        </p>
        <p>We kregen dus een opdracht waarvoor op internet naar een outfit zoeken die we op het werk, in een
            professionele omgeving, zouden dragen. Een outfit die onze professionele persoonlijkheid zou
            weergeven. Iedereen ging voor een chique tot casual chique stijl terwijl ik koos voor een eerder
            mainstream/casual look. </p>
        <h5>Waarnemen en reflecteren</h5>
        <p>Achteraf gezien vraag ik me dus af of ik mijn outfit ook zou moeten aanpassen naar een iets
            professionelere / iets chiquere look. Ik zou me daar in het begin in elk geval niet heel comfortabel in
            voelen en zou dus ook minder snel kunnen openbloeien in het desbetreffende bedrijf. De outfit die ik
            gekozen had is natuurlijk niet voor speciale events of dergelijke maar eerder voor een standaard dat
            op kantoor. En dan vind ik het wel belangrijk dat ik me comfortabel voel in mijn kledij.
        </p>
        <p>Wat ik absoluut niet wil worden is die ene persoon die er onverzorgd uit ziet en die door iedereen
            gemeden wordt. Ik zorg er dus wel altijd voor dat ik er casual maar deftig uitzie. </p>
        <h5>Abstracte begripsvorming</h5>
        <p>Ik zou graag iets meer durven en iets minder terughoudend zijn. Ik ben vrij extravert bij de mensen
            die ik goed ken. Maar daar stopt het ook. Iets in mij houdt me altijd tegen om tegen nieuwe mensen
            te beginnen praten. Dit dan vooral in sociale situaties. In situaties met een duidelijk doel durf ik wel
            een gesprek aangaan met mensen die ik niet, of toch niet heel goed, ken. Zoals bijvoorbeeld het
            solliciteren voor een studentenjob of wanneer ik mensen moet aanspreken om dingen te regelen
            voor de Chiro. Dit zijn dan weer situaties waar andere, meer extraverte, personen het soms moeilijk
            kunnen hebben.
        </p>
        <p>Langs de andere kant wil ik mijn persoonlijkheid ook niet te veel aanpassen. Ik ben wie ik ben en wie
            daar niet tevreden mee is moet er maar mee leren leven. Ik wil niet mijn kledingstijl aanpassen omdat
            het management, de collega’s of de samenleving me dat opdragen. Ik doe dat omdat ik het wil en niet
            omdat ik ertoe gedwongen zou worden. </p>
        <h5>Experimenteren met nieuw gedrag</h5>
        <p>Ik denk dat als ik me nu al vaker iets chiquer ga kleden, zoals bijvoorbeeld tijdens events, dat ik me
            daar na een tijdje ook comfortabeler in kan voelen. Alleen sta ik nu nog niet zo ver. En ik probeer dit
            ook al wel. Ik heb ondertussen al enkele iets deftigere kledingstukken in mijn kast hangen die ik af en
            toe, bij de juiste gelegenheid, wel durf aandoen. </p>
    </section>
</main>
<footer>
    <p>©CL</p>
</footer>
</body>
</html>