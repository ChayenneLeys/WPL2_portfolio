<!DOCTYPE html>
<html lang="en">
<head>
    <meta charset="UTF-8">
    <title>Chayenne Leys | Reflectie van de gastcolleges</title>
    <link rel="icon" href="assets/logo_cl.png" type="image/gif" sizes="16x16">
    <link rel="stylesheet" href="style.css">
    <meta name="viewport" content="width=device-width, initial-scale=1"/>
    <link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Heebo:wght@100;300;400;700;900&family=Kanit:wght@900&display=swap"
          rel="stylesheet">
</head>
<body>
<div class="terugknop">
    <a class="terug" href="index.html#wpl_1">Terug</a>
</div>
<div class="omhoogknop">
    <a href="#"><i class="fa-solid fa-circle-up"></i></a>
</div>
<main id="gastcolleges">
    <h4>Reflectieopdracht - Seminaries</h4>
    <h3>Inleiding</h3>
    <p>In het kader van de lessen rond werkveldverkenning kregen we, studenten digitale vormgeving, drie gastcolleges
        aangeboden. De sprekers van Made, Wieni en Make it Fly gaven een boeiend inzicht over de werkwereld van een
        digitaal vormgever. Ze hadden het onder andere over verschillende soorten opdrachten die ze krijgen, over hoe ze
        juist met die opdrachten aan de slag gaan, over hoe ze die verschillende opdrachten gepland krijgen en over het
        belang van een goede samenwerking binnen de verschillende teams.</p>
    <p>Voor de seminaries had ik al wat opzoekwerk gedaan over de bedrijven en hun activiteiten. Tijdens dat opzoeken
        stootte ik op een aantal vragen. Het valt me op dat dit vooral vragen zijn rond de verschillende obstakels
        tijdens een intensieve samenwerking en hoe die overwonnen kunnen worden. Ik dacht hier bijvoorbeeld aan corona,
        botsende karakters of gevallen waarin collega’s echt verdeeld zijn over twee of meer verschillende meningen.</p>
    <p>Waarschijnlijk stuit ik vooral op dit soort vragen omdat ik dat zelf ook heel belangrijk vind. Ik vind het
        belangrijk dat er een soort van klik ontstaat tussen mezelf en mijn collega’s.</p>
    <h3>Het belang van een goede samenwerking</h3>
    <p>Tijdens de seminaries kwam deze klik ook aan bod. De drie sprekers hadden het over het belang van een goede
        samenwerking en hoe zij daarop inzetten. Greg van Made had het onder andere over een teambuildingsweekend op
        linkeroever. Jelle van Wieni had het dan weer eerder over het samen bijwonen van congressen en Lego serious
        play. Terwijl ze bij Make it Fly eerder de focus leggen op de persoonlijkheid van de werknemers voor het
        samenstellen van projectteams. Natuurlijk worden deze verschillende manieren om de samenwerking te verbeteren
        vaak door elkaar gegooid en focust een bedrijf niet enkel en alleen op één ding.</p>
    <p>Het verbeteren van de samenwerking tussen werknemers draagt bij tot een groter doel van het bedrijf. Dat is
        namelijk een zo hoog mogelijke productiviteit en een zo kwaliteitsvol mogelijk product dat kan worden afgeleverd
        aan de klant. Teambuilding is daarom niet alleen goed voor het welzijn van de werknemers maar ook voor de
        welvaart van het bedrijf.</p>
    <p>Daarnaast had Yves van Make it Fly het ook nog over het belang van klantrelaties. Zij focussen op een duurzame
        relatie op lange termijn met elke klant. Ze zien hun klanten ook eerder als partners in plaats van louter als
        klant. Om de samenwerking nog beter te doen verlopen vragen ze ook telkens aan hun klant om minstens één
        afgevaardigde permanent mee op het project te zetten. Bij Wieni gaan ze nog een stapje verder en gaan ze af en
        toe met het volledige team op bedrijfsbezoek bij de klant.</p>
    <h3>De planning en de teams</h3>
    <p>Daarnaast is een goede planning ook van groot belang voor het bereiken van het gezamenlijk doel van meer
        productiviteit en kwaliteitsvolle eindproducten.</p>
    <p>De drie sprekers haalden aan dat ze tijdens het verloop van een project telkens ongeveer dezelfde planning
        handhaven. Het belangrijkste moment in de planning is de Kick-Off, hier hadden de drie sprekers het ook telkens
        over. De Kick-Off geeft de start van een nieuw project of een nieuwe fase binnen een project aan en zorgt ervoor
        dat alle neuzen in dezelfde richting staan. Zo zorgen bedrijven voor zo weinig mogelijk miscommunicatie.
        Daarnaast staan er telkens ook veel vergadermomenten ingepland. Deze zijn ook erg belangrijk voor de
        transparantie binnen en project en om alle neuzen ook in dezelfde richting te houden, ook die van de klant.</p>
    <p>Op elk project wordt een team gezet. Een team bestaat meestal uit mensen met verschillende skills die elkaar
        aanvullen. Binnen elk team is er ook een verantwoordelijke of teamleider. De teamleider heeft een superviserende
        taak en moet een helicopterzicht over het project bewaren. De teamleden kunnen bij deze persoon terecht met
        vragen en onzekerheden of met problemen binnen het team.</p>
    <h3>Waar zou ik willen werken en waarom?</h3>
    <p>De perfecte werknemer bestaat niet. Dat is een onrealistische utopie waar vele mensen tevergeefs naar opzoek
        gaan. Wel kan ik voor mezelf de ideale werksituatie creëren door op zoek te gaan naar een werkgever die
        overeenstemt met mijn eigen waarden en normen.</p>
    <p>Net als onze gastsprekers vind ik een goede samenwerking erg belangrijk. Zowel bij het werken in teams als over
        het algemeen een goede relatie met de meeste collega’s is voor mij een must in de ideale werkplek. De focus op
        die groepssfeer en samenwerking die de gastsprekers telkens toonden past dus ook perfect binnen mijn beeld van
        een ideale werkplek.</p>
    <p>Daarnaast houd ik ook van een beetje structuur in mijn werkweek. Dit wil niet zeggen dat elke week er voor mij
        hetzelfde moet uitzien. Wel weet ik graag van tevoren wat mij te wachten staat zodat ik me goed kan voorbereiden
        en vermijd ik graag onvoorziene omstandigheden of verrassingen. Het kick-Off moment vond ik ook erg interessant
        en dat zal ik zeker onthouden voor wanneer ik zelf het werkveld instap.</p>
    <p>Later, als ik al wat ervaring heb opgebouwd. Zou ik graag een soort van leidende functie op mij nemen. De functie
        van teamleider lijkt mij dus ook erg interessant. Om dit te kunnen bereiken moet ik eerst mijn skills verder
        uitbreiden, wat meer werkervaring opdoen en ontdekken wat voor soort leider ik juist ben.</p>
    <p>Voor mij is de ideale werkplek dus een werkplek met gemotiveerde werknemers die goed kunnen samenwerken. Een
        werkplek waar de teamleider een echte steun is. Waar ik me goed kan voorbereiden op wat zal komen. En tot slot
        een werkplek waar de boog niet altijd gespannen staat maar er ook nog ruimte is voor ontspanning.</p>
</main>
<footer>
    <p>©CL</p>
</footer>
</body>
</html>